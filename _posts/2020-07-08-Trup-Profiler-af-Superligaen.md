---
layout: post
published: true
title: Analyse af aldersfordelingen i den danske Superliga
date: '2021-02-06'
readtime: true
---

Denne blog post giver et lille indblik i alderfordelingen i dansk fodbold. Hvordan er den generelle aldersprofil at af dansk fodbold? Afhænger FCK for meget af alderende profiler og udgør 75% Nordsjællands samlede spilminutter virkelig af spillere under 21 år?

## Introduktion

Aldersprofilen sæsonen 2020/2021 i den danske Superliga er ekstrem interessant. FC Nordsjælland med en gennemsnitsalder på 20 år og 292 dage har de den yngste trup i **hele Europa**. Samtidig skal et alderende FC København mandskab måske snart tænke på det generationsskifte, mens både AGF og FC Midtjylland har en god blanding af spillere i deres bedste  fodboldalder og ligeledes med unge spillere på vej op.

I denne blog post vil jeg først se på de brede tendenser i de dansk fodbold og så gennemgå de danske Superliga trupper og knytte et par kommentarer til hver trup.

#### Hvordan sammenlignes Superligaen og 1. division med resten af foldboldeuropa?

Hvis vi tager et kig udenfor de danske grænser og sammenligner alderen i Superligaen og 1. division med resten af de europæiske ligaer, ser man også et interessant mønster. Med en gennemsnitsalder på 23,7 har 1. division har den laveste gennemsnitsalder i hele Europa, mens Superligaen med lige over 24 år har kun Norge og Schweiz en yngre liga i hele Europa.

![alt text](/img/league_average_age_europe.png)

Hvis vi tager et kig på klubberne, så ser vi hele 4 danske hold i blandt de 10 yngste trupper i blandt de europæiske ligaer nævnt på billedet ovenfor. Mens de ældste trupper primært findes i England og Spanien.

![alt text](/img/team_average_age_europe.png)

Vi vil nu kigge på aldersfordelingen sammenlignet med andel af spilminutter for hvert Superliga hold, og jeg vil knytte et par korte kommentarer med eventuelle bekymringer eller begejstring til holdenes aldersprofil.

#### AC Horsens

![alt text](/img/ac_horsens_squad_age_profile.png)

Vi ser at AC Horsens' trup er præget af mange spillere i deres bedste alder. De har ikke mange ældre spillere i deres trup og deres trup udgøres af en del unge spillere, hvor især deres angreb er udgjort af unge spillere.

#### AGF

![alt text](/img/agf_squad_age_profile.png)

Vi kan hurtigt se at AGF's spilleminutter for sæsonen er fordelt på få spillere (de har ikke mange spillere mellem 50-10% andel af spilleminutter). Dette er specielt i angrebet hvor at Patrick Mortensen har spillet næsten alle minutter og Gift Links, som nummer to, kun har spillet lige over 50% af minutterne.

Derudover er det interessant at se hvor lange kontrakter AGF spillerne har.

#### Brøndby IF

![alt text](/img/brondby_squad_age_profile.png)

Brøndby har mange spillere i deres bedste fodboldalder. De tre unge stjerner Frendrup, Lindstrøm og Bruus stikker dog lidt ud med mange minutter trods deres unge alder. Tilkomsten af Michael Lumb kunne være vigtig erfaring, som de tilkobler truppen i en ung trup.

#### FC København

![alt text](/img/københavn_squad_age_profile.png)

Truppen hos FCK er i højere grad præget af ældre spillere, som også udgør klart størstedelen spilleminutterne for hele truppen. En gennemsnitsalder på 27,4 er ligeledes Superligaens højeste. Derudover er de få deciderede angribere i FCK's trup også værd at bemærke, men med Jonas Wind og Pep Biel i rollen som falsk ni'er har de dog noget at fylde positionen op med. Men med Jonas Wind eftertragtet i udlandet og en Jess Thorup som ikke har den store fidus til Kamil Wilczek kunne en ny angriber godt være på tegnebrættet hos den nye stab i FCK.

#### FC Midtjylland

![alt text](/img/midtjylland_squad_age_profile.png)

Hos FC Midtjylland har man en trup hvor forsvaret udgøres af mere erfarne spillere, mens deres midtbane og offensiv består mere af unge spillere. Det er en trup som ser harmonisk ud, men med mange af deres spillere eftragtet i udlandet skal de måske være klar til at erstatte flere af de betydende spillere, f.eks. Scholz, Onyeka og Cajuste.

#### FC Nordsjælland

![alt text](/img/nordsjælland_squad_age_profile.png)

Det er muligvis den mest bemærkelsesværdige trup aldersprofil i hele fodboldverdenen. En gennemsnitsalder på 20,8 og kun to spillere ældre en 24 er helt unikt. Ligeledes interessant at angrebspillerne i deres trup ikke har en stor andel af spilleminutterne. Dette ligger godt godt i tråd med forventningen til Nordsjælland, hvor offensive kanter og tekniske midtbanespillere typisk udgør deres offensiv.

#### Lyngby BK

![alt text](/img/lyngby_squad_age_profile.png)

Lyngby's trup er i høj grad betående af aldrende spillere, men de skal måske sættes deres lid til den unge lejesvend Victor Torp hvis de skal overleve i Superligaen.

#### OB

![alt text](/img/ob_squad_age_profile.png)

Aldersfordelingen i OB er meget jævnligt fordelt med både unge spillere, især Oliver Christensen i buret og Mads Frøkjær med mange spilleminutter, og samtidig den rutinerede Janus Drachmann som giver noget erfaring til truppen.

#### Randers FC

![alt text](/img/randers_squad_age_profile.png)

Randers følger i fodsporerne af OB med en relativt jævnligt fordelt trup, men der er dog en del spillere i omkring slutningen af deres bedste fodboldalder. Det er ligeledes en klub med lange kontrakter til deres spillere.

#### SønderjyskE

![alt text](/img/sonderjyskE_squad_age_profile.png)

Hos SønderjyskE springer de mange spillere forbi deres bedste fodboldalder og samtidig en høj andel af spilleminutter i øjnene. Det er noget man skal være opmærksomme på i SønderjyskE, men de gode præstationer hos Glen Riddersholm tropper er dog ikke til at komme udenom.

#### Vejle BK

![alt text](/img/vejle_squad_age_profile.png)

Den store diversitet i Vejle truppen kommer ligeledes til udtryk i deres aldersprofil, hvor spilminutter primært er delt mellem unge og erfarne spillere. De mange spilleminutter for Wahid Faghir og Malte Amundsen er specielt vær at notere.

#### AaB

![alt text](/img/aab_squad_age_profile.png)

Aab's har en trup aldersfordeling der minder meget om både Randers og OB med mange spillere i og efter deres bedste fodboldalder, som udgør deres største andel af spilleminutterne for sæsonen. Men hos AaB ser man dog flere unge spillere på vej frem, som også får en god andel spilleminutter. 

#### Aflstuttende bemærkning

Vi kan altså se at dansk fodbold generelt har en meget ung profil, hvor flere hold gør brug af unge spillere der samtidig har en relativ høj andel af holdets spilleminutter. Dette er en tendens som på flere måder kan ses med positive øjne.

Det fremmer både de unge danske spilleres udvikling, og samtidig giver det incitament for store unge talenter til at vælge Superligaen frem for større destinationer i Europa. Her vil spilletiden være mere sparsom, mens de i Superligaen kan se at de får chancen. Det har vi bl.a. for nyligt set med Andreas Schjelderup, som valgte FC Nordsjælland fremfor flere større destinationer i Europa. Samtidig ser vi at de hold som ligger i toppen af ligaen har en større diversitet i deres trup med flere ældre erfarne spillere.

Brugen af unge spillere skal dog ikke gå på kompromis med kvaliteten af dansk fodbold på den store skala, for det vigtigste for dansk foldbold er at de danske klubber klarer sig godt i de europæiske turneringer. Men brugen af unge spillere er dog nødvendigvis ikke med til at foringe kvalititen af dansk fodbold på europæisk basis, og skal ses med positive øjne når vi ligeledes kigger på talent udviklingen af unge danske spillere til det fremtidige landshold.