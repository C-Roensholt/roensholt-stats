---
layout: post
published: true
title: Data og analyse af Danmarks VM Kvalifikations kampe
date: '2021-04-01'
readtime: true
---

Det danske herrelandshold fik med de 3 første kampe i VM Kvalifikationen skudt gang i et spændende og afgørende år for landshold fodbolden. Derfor vil jeg kigge på hvordan holdet og spillerene kom ud af VM kval kampene, og ikke mindst den sidste samling før EM slutrunden.

## Det forkromede overblik

Danmark spillede i den foregående uge spillet de tre første kampe i VM kvalifikationen hen imod VM i Qatar 2022. De tre kampe var imod Israel, Moldova og Østrig, og de mangler derfor at møde Skotland og Færøerne som de to sidste hold i gruppen.\
Med tre sejre og en målscore på 14-0 var præstationerne fortrinelige og lover rigtig godt frem imod EM slutrunden til sommer.


#### De overordnede tendenser under Hjulmand


**Spillet med bolden**

Kasper Hjulmand er tit blevet skudt i skoene for at kun kunne spille på en måde. Boldbesiddende fodbold i en struktureret 4-3-3 eller 4-2-3-1, men hvis vi kigger på hvordan boldbesiddelse og field tilt (boldbesiddelse med kun afleveringer på sidste tredje del, og kan dermed "måle" hvor meget holdet dominerer det farligste område på banen) så er det ikke den boldbesiddende fodbold som træder frem.


**Boldbesiddelse og field tilt mod Israel**

Kampen mod Israel var en tæt affære hvis vi kigger på spillet med bolden, hvor Danmark kun havde et lille overtag med 52% boldbesiddelse. Danmark var ligeledes ganske komfortable med at stå længere tilbage på banen i perioden fra 60 min. til 75 min., hvor Israel havde et overtag i field tilt og pressede den danske defensiv.
![alt text](/img/denmark_wcq/possession_field_tilt_wcq01.png)

**Boldbesiddelse og field tilt mod Moldova**

Danmark dominerede på alle parametre kampen mod Moldova. Det ses ligeledes på boldbesiddelse og field tilt, hvor Danmark viste at de i høj grad også kunne skabe chancer og åbne en (meget svag) defensiv op.
![alt text](/img/denmark_wcq/possession_field_tilt_wcq02.png)

**Boldbesiddelse og field tilt mod Østrig**

Hvis vi kigger på Østrig kampen var det i højere grad en kamp der bøljede frem og tilbage. Østrig havde overtage i indledningen af kampen uden for alvor at blive farlige, mens at Danmark stille og roligt spillede sig ind i kampen hvilket ende i to scoringer omkring det 60 minut. Herefter overlod kampen spilovertaget til Østrig, men viste i den grad at de også var farlige i kontraspillet.
![alt text](/img/denmark_wcq/possession_field_tilt_wcq03.png)

<!--- Israel - Danmark | Danmark - Moldova | Østrig - Danmark
:-----------:|:-------------------:|:-------------:
![alt text](/img/denmark_wcq/possession_field_tilt_wcq01.png) | ![alt text](/img/denmark_wcq/possession_field_tilt_wcq02.png) | ![alt text](/img/denmark_wcq/possession_field_tilt_wcq03.png) -->

**Strukturen i opbygningsspillet**

Et passing network kan give et yderligere indblik i strukturen på holdet inden den første udskiftning, altså hvordan holdet positioner sig når de er i boldbesiddelse.

Hvis vi kigger på de to første kampe mod Israel og Moldova er der en meget defineret struktur hvordan Danmark er struktureret i opbygningspillet. Her er de to backer skubbet op og 6'eren, henholdsvis Pierre-Emile (23) og Nørgaard (15) ligger centralt og giver mere frihed til de to 8'ere til at komme frem i banen. Det giver frihed til Delaney's dynamiske løb og Eriksen's afleveringer. og i kampen mod Moldova udløste et mål til Mathias Jensen. \
De offensive og brede backer betyder at kanterne, i langt højere end under Åge Hariede og Morten Olsen, søger mere centralt og med dybe løb. Hvilket passer godt på de spilleprofiler Danmark har på kanterne med Damsgaard og Yussuf som er gode centralt, og Braithwaite og Skov Olsen som søger mere dybt. De mere centrale og dybe kanter og den ikke faste 10'er betyder ligeledes at 9'eren hos Danmark kan søge mere ned i banen og indgå i kombinationer. Dette passer Jonas Wind rigtig godt, mens at Kasper Dolberg, som ellers efter hans tid i Ajax, skal omvende sig lidt fra hans kampe i Nice, hvor han i højere grad er en traditionel 9'er i boksen.

![alt text](/img/denmark_wcq/passing_network_wcq01.png)

![alt text](/img/denmark_wcq/passing_network_wcq02.png)

Tredje passing network i kampen mod Østrig afslører dog en lidt anden struktur i opbygningsspillet end de to foregående kampe.
I denne kamp foregik opbygningsspillet i høj grad i venstre side af bagkæden, hvor Delaney droppede nærmest som en venstre back og var med til at bygge spillet. En ganske fornuftig måde at bygge spillet op i en bagkæde som består udelukkende af højre benede spillere. Jonas Wind faldt også i højere grad ned for at modtage bolden i venstre side fra Delaney.
Dette område blev derfor mere overbefolket, men det tillod mere plads til Yussuf Poulsen og Daniel Wass i modsatte side. Det ses også tydeligt på Delaney's, Højbjerg's og Eriksen's afleveringer i kampen, at de i høj grad søgte den lange progressive aflevering i området hvor Yussuf og Wass havde mere plads. Lige præcis dette aspekt af de danske opspil giver ligeledes grund til at Yussuf skal foretrækkes over en godt præsterende Skov Olsen, da han netop kan være opspilsstation for de lange bolde.

Det klædte dog i høj grad det danske spil at Delaney fik mere frirum til hans dynamiske løb, hvilket også resulterede i Skov Olsens første scoring. Yussuf Poulsens startplads er derfor bestemt ikke sikret fremmod EM slutrunden.

![alt text](/img/denmark_wcq/passing_network_wcq03.png)

**Delaney, Højbjerg og Eriksens afleveringer mod Østrig**
![alt text](/img/denmark_wcq/Delaney_Højbjerg_Eriksen_wcq03.png)


**Det defensive udtryk**

Tre clean-sheets i tre kampe taler sit tydelige sprog om en dansk defensiv som ser utrolig stærk ud. Schmeichel blev ikke for alvor udfordret i nogle af kampene, hvor det danske forsvar holdet alle modstanderne fra helt åbne chancer.

Når man kigger på hvor på banen Danmark lavede sine defensive aktioner (på de tre billeder nedenfor), hvilket kan udtrykke hvor på banen Danmark ligger deres pres, kan man se en tydelig tendens at Danmark holder modstanderne væk fra det danske felt. Moldova kampen er selvfølig uden for normalen grundet det svage moldoviske hold. Men i begge Danmark udekampe havde var kun ca. 30% af deres defensive aktioner på egen tredje del, og i kampen mod Israel var størstedelen af de defensive aktioner faktisk på den sidste tredje del. Dette er, uden den større sammenligning, tal som Liverpool præsterer i Premier League.

Med spillere i den danske bagkæde fra store adresser i England, Italien og Spanien er der stor grund til at være optimistik for den danske defensiv, også mod stærkere modstandere til EM slutrunden.

Størstedelen af de danske aktioner foregik i kampen mod Israel på sidste tredje del af banen 
![alt text](/img/denmark_wcq/defensive_actions_line_wcq01.png)

Moldovas svage defensiv betød at Danmark pressede højt og lavede mange defensive aktioner højt på banen.
![alt text](/img/denmark_wcq/defensive_actions_line_wcq02.png)

I en kontrolleret kamp holdte Danmark Østrig's offensiv langt fra eget mål, og de defensive aktioner foregik primært på midten af banen.
![alt text](/img/denmark_wcq/defensive_actions_line_wcq03.png)



#### Hvilke spillere kommer bedst ud kvalifikations kampene?

Danmark kom, som beskrevet ovenfor, rigtigt godt ud af de tre VM kvalifikations kampe som et hold, men der også nogle spillere som kan være ekstra tilfredse med deres præstationer og næsten har cementreret en startplads mod Finland i den første kamp ved EM eller spillet sig meget tæt på en plads i EM truppen.
Nogle af de præstationer, både i offensiven, på midtbanen og i defensiven, vil vi tage kig på.

**Defensiven**

De danske back positioner er godt besat. Joakim Mæhle spillede nogle stabile kampe, mens Daniel Wass var mindre fremtrædende i hans præstationer spillede han nogle solide kampe.\
I kampen mod Israel var han involveret det danske opbygningspil, hvilket også kan ses på hans afleveringer i kampen nedenfor hvor han havde 6 progressive afleveringer og ligeledes mange afleveringer langt oppe på banen. I Østrig kampen var han mindre involveret i spillet med bolden, men kom trods alt frem til to afslutninger.

Joakim Mæhle har med sine seneste præstationer, for både Danmark og Atalanta, sat bekymringen om en mangel på venstrebacken i bero. Ovenpå hans præstationer og krydret med et flot mål mod Østrig er hans navn på holdkortet et af de første når Danmark stiller til start i de afgørende kampe.

**Mæhle og Wass afleveringer mod Israel**
![alt text](/img/denmark_wcq/Mæhle_Wass_passes_wcq01.png)

**Mæhle og Wass afleveringer mod Østrig**
![alt text](/img/denmark_wcq/Mæhle_Wass_passes_wcq03.png)

Jens Stryger Larsen spillede en rigtig god kamp imod Moldova, hvor han deltog i spillet højt banen og i feltet. Det resulterede også i en god scoring. Nicolai Boilesen var ikke nært så involveret i det offensive spil, men han var, som i FC København, en stor del af spillet med bolden. Hans håb for at komme med i EM truppen lægger i høj grad på Hjulmands tanker om at have chancen for at spille med 3 forsvarspillere, hvor han kan spille som den tredje midterforsvar i venstre side. Venstrebacken er nemlig domineret af Mæhle, hvor kun skader eller andre uheld betyder at han ikke starter inde ved EM. Stryger's gode præstation betyder ligeledes at bekymringen om venstrebacken er blevet væsentligt mindre.

**Boilesen og Stryger afleveringer mod Østrig**
![alt text](/img/denmark_wcq/Boilesen_Stryger_passes_wcq02.png)

Det kan med stor sandsynlig betyde at Boilesen's plads i den danske EM trup hænger i en tynd tråd. Ligeledes når man ser på at de gange 3 back kæden er blevet brugt har den bestået af AC, Kjær og Joachim Andersen, hvor en stor kapacitet som Jannick Vestergaard sidder på bænken. Vestergaard kan i høj grad også spille i venstre side af en bagkæde, som han gør så godt i Southampton.

![alt text](/img/denmark_wcq/Boilesen_Stryger_passes_wcq02.png)

**Midtbanen**

Midtbane er den kæde hvor pladserne i den danske startellever er meget faste. Præstationerne fra Delaney, Højbjerg og, en mere anonym, Eriksen har bestemt ikke givet større muligheder for de danske reserver på midten af komme i betragtning til en startplads.\
Eriksen er nok den af de tre som har været mest anonym i VM kvalifikations kampene. Hans x-factor og kvalitet, både i spillet med bolden og på dødbolde, betyder dog at han er et sikkert godt på Hjulmand's holdkort.

Pierre-Emile Højbjerg var en af højdepunkterne i kampen imod Israel. Han dominerede midtbanen og tillod Delaney at komme med de dynamiske løb og gav plads til Eriksens pasningsspil. Men som det ses på hans afleveringer fra Israel kampen var han i høj grad en del af det danske spil med bolden, hvor han havde flest progressive afleveringer af de tre midtbanespillere. Det var også tilfældet i kampen mod Østrig. I denne kamp var det dog mere Delaneys dynamiske løb i anden halvleg som løftede det danske spil, fremfor hans afleveringer fra hans dybe placering i første halvleg.

**Delaney, Højbjerg og Eriksen afleveringer mod Israel**
![alt text](/img/denmark_wcq/wcq01_Delaney_Højbjerg_Eriksen_passmap.png)

**Delaney, Højbjerg og Eriksens afleveringer mod Østrig**
![alt text](/img/denmark_wcq/Delaney_Højbjerg_Eriksen_wcq03.png)

Så selvom at både Mathias Jensen, Christian Nørgaard og Lasse Schøne gjorde det ganske udemærket imod Moldova er midtbane konstalationen til EM slutrunden efterhånden ved at være fuldstændigt fastlagt.

**Mathias Jensen, Nørgaard og Schøne afleveringer mod Moldova**
![alt text](/img/denmark_wcq/Delaney_Højbjerg_Eriksen_wcq03.png)

**Offensiven**

Det helt store samtale emne i den danske offensiv er uden tvivl højre kanten.
Andreas Skov Olsen har i høj grad gjort sig bemærket med hans indhop både mod Israel og Østrig, men også i de 45 min. mod Moldova hvor han sammen med Damsgaard var banens bedste.\
Han har scoret på 2 ud af hans i alt 4 afslutninger i de tre kampe, mens hans leverede 2 assist i kampen mod Moldova. På den anden side har Yussuf Poulsen været meget anonym og har ikke været involveret i meget af de danske offensive spil. Det store dilemma er hvor meget Yussuf Poulsen bidrager til det kollektive spil, hvor hans løbe arbejde uden bold og defensive aktioner kan være centrale i kampe hvor Danmark i højere grad skal forsvare.

**Danmark's skud og mål i de tre VM Kvalifikations kampe**
![alt text](/img/denmark_wcq/wcq_shop.png)

På den anden kant viste Braithwaite rigtig fine takter imod Israel, hvor han kronede en god indsats med et fantastisk mål. Ved målet var både hans løb med bolden og afslutningen af høj international klasse. Samtidig spillede Mikkel Damsgaard en yderst god kamp imod Moldova og han kan agerere som en virkelig kompetent erstatning for Braithwaite.
Braithwaite fart og løb i dybden skaber ligeledes en god dynamik med Jonas Wind evne til at droppe ned i banen og indgå i kombinationer, hvilket med Damsgaard, som har en større tendens til være involveret centralt, skaber lidt problematikker som man har set med Pep Biel og Wind i FC København.\
Lige nu er Jonas Wind førstevalg til 9'er positionen, men gode præstationer fra Kasper Dolberg fremmod EM slutrunden, og et skrænkeden FC København, ville sagtens kunne resultere i en rotation på denne position.



#### Status før EM

Det er vigtigt at notere at de tre omtalte kampe ikke er fuldstændig afgørende for hvilke spillere Hjulmand vælger til sin 23 mands trup til EM. Der er stadigvæk omkring 10 kampe tilbage i alle ligaer og derfor stadigvæk en chance for nogle spillere at gøre et større indtryk, hvis Dolberg f.eks. laver 6 mål i hans sidste 8 kampe, mens at FCK fortsætter deres nedgang og Wind bliver bragt med, vil snakken om 9'er positionen igen bluse op.

Der er dog ingen tvivl om at de tre kampe har givet Hjulmand en endnu bedre idé om hvilke spillere han vil vælge til EM truppen. Kampene har dog yderligere givet ham nogle positive hovedbrud, hvor specielt højre kanten med Skov Olsen og Yussuf Poulsen er blevet endnu tættere.

Kampene har ligeledes givet os en idé om hvilket indtryk Hjulmand har på det danske landshold spillestil. Der er ikke blevet lavet nogen revolution, og hvorfor gøre det efter en succesfuld periode med Hareide, men han har bestemt sat sit aftryk med en fast struktur i opbygningspillet og en meget solid defensiv.