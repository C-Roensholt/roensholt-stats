---
layout: post
published: true
title: Harvey Elliott - Hvad kan han bringe til Anfield?
#image: /img/xG_infographic/Leeds_vs_Liverpool_xG_infographic_gw32.png
date: '2021-07-12'
readtime: true
---

Harvey Elliott har underskrevet en langtidskontrakt med Liverpool FC efter en imponerende sæson i Championship. Han var i blandt Championship’s bedste spillere på flere parametre på trods af Blackburn’s ellers middelmådige 15. plads. Han havde 40 optrædener hvor 31 var fra start, hvilket er imponerende fra den nu 18 årige kantspiller.

![alt text](/img/harvet_elliot/harvey_table.png)

Harvey Elliott var en af de mest kreative og målfarlige spillere i Championship. Altså i en Championship sæson hvor spillere som Emi Buendia og Michael Olise har lavet store præstationer, og har lavet Premier League skift til henholdsvis Aston Villa og Crystal Palace
I dette skriv vil jeg prøve at give en idé om hvilken spiller Harvey Elliott er og hvad han kan bringe til Anfield. Det vil blive gjort ved at kigge statiskker fra hans sæson i Blackburn.


#### Championship, Blackburn og Elliott - Et godt match?

Harvey Elliott har på mange måder draget fordele af hans ophold hos Blackburn. Trænerstaben hos Blackburn har ud af de 46 kampe i Championship startet kampen i et 4-3-3 system i 39 kampe (6 gange 4-2-3-1 og 1 gang 4-2-2-2) (data fra StatsBomb), hvor Elliott primært har spillet på højre side af front 3’eren, men er blevet brugt på alle positioner i angrebet.

![alt text](/img/harvet_elliot/harvey_positions.png)

Hans position på højre side er også reflekteret i de zoner hvor han har haft sine berøringer.

![alt text](/img/harvet_elliot/harvey_touches.png)

Elliott har i høj grad haft sine berøringer i højre side med 26% i højre angrebszone, i og omkring det højre halvrum. Samtidig har Elliott dog hele 10% af hans berøringer på egen banehalvdel i højre side.
Det illustrerer det aspekt i hans spil hvor han ofte dropper dybt i banen, eller finder mellemrummet mellem midtbane og forsvar for at modtage bolden, fremfor at true forsvaret med dybe løb.
Hans høje antal afleveringer ind på sidste tredjedel og skabte chancer fra tabellen viser ligeledes denne tendens i hans spil.

Hvis vi sammenligner de zoner han har haft sine berøringer med Liverpools front kvartet er der både spædende ligheder, men også punkter hvor han skiller sig ud.

![alt text](/img/xG_infographic/liv_players_touches.png)

Salah’s berøringers områder ligger umiddelbart tættest på Elliott’s. De to skiller sig dog ud på enkelte punkter.
Salah har kun 2% af hans berøringer i venstre angrebsside, hvor Elliott ligger med 7%. Salah derimod hele 11% af hans berøringer i feltets dangerzone (fra det lille felt ud til feltets bue), hvor Elliott kun har 2% i feltets dangerzone.
Salah evne til at komme i farlige positioner foran mål og være en konstant måltrussel viser sig bl.a. gennem en sådan grafik. Et aspekt i Elliott’s spil som bestemt kan udvikles, hvilket Salah også først virkelig har bygget på hans spil i de seneste fire sæsoner hos Liverpool.

Elliotts berøringer over angrebzonerne kan i højere grad sammenlignes med Jota’s. Jota har ligesom Elliott har omkring 10% af hans berøringer i alle områder fra venstre til højre, men igen er Jota’s evne til at løbe dybt og komme i farlige scoringers positioner i feltet dangerzone forskelligt fra Elliott.
Hele Liverpool’s front kvartet har alle omkring 10% af deres berøringer i dangerzone, hvilket er en stor forskel fra Elliott’s 2%. Elliott’s andel af berøringer på egen banehalvdel illustrerer hvordan han i højere deltager i opbygningsspillet og prøver at finde den dybe aflevering fra en dyb position end selv at tage det dybe løb.


#### En ægte målscorer?

Selvom Elliott oftere har tredje- eller andensidste berøring på scoringer, så scorede han 7 mål i 2020/2021 sæsonen.

![alt text](/img/xG_infographic/harvey_shots.png)

Hans afslutninger kommer primært fra højre side hvor han er en evig trussel ved at trække ind i banen til sit venstre ben, og enten afslutte fra distancen eller prøve at afdrible en eller to mand før han afslutter dybere inde i feltet.

![alt text](/img/xG_infographic/liv_players_shots.png)

Sammenlignet med Liverpools front kvartet er den store forskel på deres og Elliott’s afslutninger den større andel af afslutninger inde i feltet og tættere på mål hos Liverpool kvartetten. Det ses også hvis vi kigger på den gennemsnitlige distance til mål for alle afslutninger.
Elliott har en gennemsnitlig distance til mål på 22,1 m. Det er sammenlignet med Liverpools angribere signifikant længere væk som har følgende gennemsnit afstand til mål for deres afslutninger Salah 16,6 m., Firmino 15,4 m., Mané 13,7 m. og Jota 15,8 m.
Dette kan være affødt af at han har spillere af dårligere kvalitet omkring sig, som ikke kan servicere ham som bolde i feltet på samme måde som de fire Liverpool spillere kan servicere hinanden.
Men det er også et udtryk for hans større tendens til at opsøge dybe positioner i banen, og finde medspillere i farlige positioner.

#### Harvey Elliott som kreatør

Som efterhånden illustreret så er en stor del af hans spil hans evne til at skabe chancer og sætte sine medspillere op fra positioner længere tilbage på banen.

![alt text](/img/xG_infographic/harvey_assists.png)

Det ses bl.a. ved de 3 lange assists afleveringer som kommer omkring midten af banen, men det er yderligere hver at bemærke de 3 assists som kommer fra positioner inde i feltet efter afleveringer skråt tilbage i banen. Som viser at han stadigvæk har en evne til at komme i feltet hvor det gør ondt på modstanderne.
Elliott er stadigvæk kun 18 år og er både på og uden for banen en usleben diamant. Han kan derfor stadig formes og udvikle sig på mange parametre. Han har dog allerede vist en næse for mål, men der er dog stadigvæk nogle punkter som kan udvikles på dette parameter.

#### Klar til Anfield eller endnu et lejeophold?

Det defensive arbejde og presspil en stor del af Liverpools, og generelt mange store klubbers DNA i dag, og er derfor et aspekt i sit spil som skal være til stede. Om det allerede er en del af hans spil er svært at kvantificere ud fra tal og statistikker, og her skal video af hans kampe og en dybere analyse af Blackburn’s spil uden bold bruges til at evaluere ham på de parametre.
Der er dig ingen tvivl om hans potentiale og at Liverpool har en spiller med enormt potentielle i deres hænder. Hans imponerende 40 starter og hovedperson bag Blackburn offensive spil som kun 17-årig i Championship har givet ham en enorm erfaring.
Derfor kan det ikke udelukkes at endnu et lejeophold, til f.eks. en top Championship klub, ville gavne hans udvikling. Hans sæson for Blackburn har dog vist at han allerede på nuværende tidspunkt har niveau til at blive en integreret del af rotation på Liverpools angrebspositioner.